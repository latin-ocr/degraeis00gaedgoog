6

pergit affirmare: senes feminae, neque aliter profecto
eas nominant dii hominesque, aliud iis nomen inditum
non est.

Hac autem re ita constituta et affirmatione illa ab
Hesiodo facta id inculcari videtur venerabili dignitate
esse Graeas, a diis hominibusque coli atque a remotis-
simis temporibus celebratas esse 1⁶); id quod etiam ex
aperta poetae inopia colligitur aliquid certi de vita, vi,
fortunis Graearum pronuntiandi. Nam cum de singulis
quibusque reliquis qui huius familiae sunt, satis illo
magno numero, quidpiam referre possit, - de Medusa
a Perseo interfecta liberisque Pegaso et Chrysaore ex
ea prosilientibus, de Geryone, Orth0‚ Eurytione per vim
ab Hercule caesiS‚ de Typhaonis et Echidnae nuptiis eo-
rumque cum sua cuiusque fortuna prole, Chimaera a
Bellerophonte trucidata, Sphingis devastationibus, Nemaei
leonis let0‚ Hesperidum serpentis custodia —-‚ de Graeis
acquiescendum nobis esse patitur in eo quod parce al-
teri pulchram, alteri croceam vestem esse dicit.

Valde hoc est mirum tantumque abest ut Hesiodi
inventum esse videatur ut potius in certa aliqua re po-
situm id esse necesse sit, quod etiam eo probatur quod
in una tantum Graea vestis colorem indicare potest He-
siodus, in altera eius rei ignorantiam sub eo quod est
εὖ, nullam certam imaginem praebenti, occultat. Itaque
in hac re poeta aut priscam aliquam quae ei iam non
integre in memoria obversaretur traditionem sequitur,
aut, id quod multo mihi videtur probabilius esse, ima-
ginem priscam in tabula pictam in memoria collocatam
habet in qua cernerentur Graeae. Esse autem Hesiodi

temporibus hos ipsos potissimum mythos imaginibus pictos, ·

id ultra omnem dubitationem e poetae descriptione Gor-

