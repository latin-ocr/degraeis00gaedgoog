26

ad mare spectant, in altera caprea mare, leo coelum,
serpens terram denotat ¹¹).

Evidentissima autem haec fiunt in Hecata 12) Hesio-
dea, triformi et per rerum naturam omnipotenti. Qua
magnae deae potentia dilabente ipsa in Gorgonem Me-
dusam, Scyllam, Cererem Melaenam dividitur, omnes
has triformes, omnes ad tres rerum naturae partes per-
tinentes, tantum quodnon, ut Hecata‚ pari per cuncta
tria imperia potentia dominantur, cum in prima luna, in
altera mare, in tertia terra inferique prae ceteris valeant.
Tamen valde mature cum harum quoque trium dearum
potentia his quoque quae significantur exstinguuntur,
ipsae plane ad portenta, piane ad daemonas delabuntur,
servata triformitate, quae iam in Gorgonibus, magis ma-
gisque conformata ut sidereorum numinum natura, per·
inde atque in pallida quae postea dea facta est lunae
Hecata, perinde atque in Geryone in occidentis regioni-
bus habitante ad tres lunae vices spectans cernitur.

Iamque etiam Graeas satis mihi demonstrasse videor
oiim potentis huius prisci cunctas tres rerum naturae
partes amplectentis deorum generis fuisse posteaque ad
daemonum iocum delapsas maxime in mari potentiam
suam ostendere, ut tamen earum ad res sidereas perti-
·nentia nequaquam prorsus deleretur. Ex qua apud Ae-
schylum unum ilium oculum, Hesiodo non notum, inve-
nimus de priscis populi fabulis repeti, vix tamen intel-
lectum marinarum dearum naturae inseri atque tributo*
iis ab illo Gorgonum custodiae munere explicari, totum
mythum ‘ex eo exemplari quod in Herculis itinere ad-
erat transferri. Iamque quae Aeschylus inchoaverat am-
plius exhaurientes seriores nihii quam vaticinantes ac vi
cogendas maris daemonas eas esse noverunt, Propter

